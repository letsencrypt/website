---
title: Om Let's Encrypt
linkTitle: Let's Encrypt
slug: about
top_graphic: 1
lastmod: 2019-11-11
menu:
  main:
    weight: 10
    parent: about
---

Let's Encrypt är en gratis, automatiserad och öppen certifikatutgivare (CA, Certificate Authority) som drivs till allmänhetens fördel. Det är en tjänst levererad av [Internet Security Research Group (ISRG)](https://www.abetterinternet.org/).

Vi ger människor de digitala certifikat som behövs för att aktivera HTTPS (SSL/TLS) på webbsidor, gratis, på det mest användarvänliga sätt vi kan. Vi gör detta för att vi vill skapa en säkrare och mer integritetsrespekterande webb.

Du kan läsa om vårt gångna år genom att ladda ner vår årsrapport ([dator](https://abetterinternet.org/documents/2019-ISRG-Annual-Report-Desktop.pdf), [mobil](https://abetterinternet.org/documents/2019-ISRG-Annual-Report-Mobile.pdf)).

Huvudprinciperna bakom Let's Encrypt är:

* <strong>Gratis:</strong> Vem som helst som äger ett domännamn kan använda Let's Encrypt för att erhålla ett betrott certifikat utan kostnad.
* <strong>Automatiserat:</strong> Mjukvara som körs på en webbserver kan smärtfritt interagera med Let's Encrypt för att erhålla ett certifikat, på ett säkert sätt konfigurera det för användning och automatiskt ta hand om förnyelse.
* <strong>Säkert:</strong> Let's Encrypt kommer att fungera som en plattform för att vidareutveckla praxis för TLS-säkerhet, både på CA-sidan och genom att hjälpa sajtadministratörer att säkra deras servrar ordentligt.
* <strong>Transparent:</strong> Alla utfärdade och återkallade certifikat kommer att offentliggöras och finnas tillgängliga för alla att inspektera.
* <strong>Öppet:</strong> Protokollet för automatiskt utfärdande och förnyelse kommer att publiceras som en öppen standard som andra kan anamma.
* <strong>Samverkande:</strong> Precis som de underliggande internetprotokollen är Let's Encrypt ett samarbete för att gynna samhället, utom enskilda organisationers kontroll.

Vi har en sida med mer utförlig information om {{<link "hur Let's Encrypt-CA:n fungerar" "/how-it-works" >}}.
