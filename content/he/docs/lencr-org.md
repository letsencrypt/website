---
title: lencr.org
slug: lencr.org
date: 2021-11-30
lastmod: 2022-09-30
show_lastmod: 1
---


# מה זה `lencr.org`?

`lencr.org` הוא שם תחום בשליטת Let's Encrypt. אנו משתמשים בו לאחסון נתונים שמוזכרים באישורים שאנו מנפיקים.

# למה המחשב שלי מושך את הנתונים האלה? מדובר במשהו זדוני?

לא, הנתונים שב־`lencr.org` אף פעם אינם זדוניים. כאשר מכשיר מתחבר ל־`lencr.org`, זה בגלל שתוכנת לקוח במכשיר הזה (כגון דפדפן או יישום) מחוברים לאתר אחר, ראתה את האישור של Let's Encrypt והיא מנסה לאמת אותו. זאת התנהלות שגרתית במגוון רחב של לקוחות.

לא נוכל להתחייב האם ה*האתר האחר* שאליו התחברת הוא זדוני. אם חקרת פעילות רשת שנראית חריגה, כנראה שכדאי להתמקד בחיבור שהופעל ממש עכשיו לפי החיבור ל־`lencr.org`.

תבנית חיבורי הלקוחות ל־`lencr.org` יכולה להיראות חריגה או לסירוגין. יכול להיות שלקוחות אף פעם לא יקבלו את הנתונים האלו, אלא רק יקבלו חלקים קטועים ממנו או „ישמרו במטמון” חלק מהנתונים למטרות ייעול, כך שייגשו אליו רק לפעמים (בפעם הראשונה שהם צריכים אותו וכשתוקף הנתונים פג).

# למה בדיוק משמשים הנתונים האלה?

כאשר תוכנת לקוח (כגון דפדפן או יישום) מתחברים לאתר, והאתר מציג אישור, הלקוח צריך לאמת שהאישור הזה אמיתי ותקף. הנתונים האלו מסייעים ללקוח לעשות זאת במגוון דרכים.

* תחת `o.lencr.org`, אנו מספקים נתוני פרוטוקול מצב אישור מקוון (OCSP). לקוח יכול להשתמש בנתונים האלה כדי לאשר האם אישור בודד שטרם פג אותו הנפקנו עדיין תקף או שנשלל. (זה רק עבור אישורי „ישות קצה” או „עלה”, שהנפקנו למנויים מאחד מאישורי התווך שלנו.)

* תחת `c.lencr.org`, אנו מספקים רשימות שלילת אישורים (CRLs) בהן מופיעים כל האישורים שתוקפם לא פג עדיין והונפקו על ידינו ולאחר מכן נשללו.

* תחת `i.lencr.org`, אנו מספקים עותקים של אישורי תווך „מנפיק”, שהם או חתומים על ידי אחד מאישורי העל או „חתומים בחתימה צולבת” על ידי רשות אישורים אחרת (CA). לקוח יכול להשתמש בנתונים האלו כדי לאשר את „שרשרת האמון” מאישור ישות הקצה שהוא מאמת, דרך אחד או יותר מצעדי התווך, לאישור על של רשות אישורים שהוא מכיר וסומך עליו.

# למה החיבורים ל־`o.lencr.org` הם על גבי HTTP לא מאובטח?

תגובות OCSP תמיד מוגשות דרך HTTP. אם הן תוגשנה דרך HTTPS, תיווצר בעיית „לולאה אינסופית”: כדי לאמת את אישור השרת של ה־OCSP, הלקוח יצטרך להשתמש ב־OCSP.

התגובה של ה־OCSP בעצמה מוחתמת זמן וקריפטוגרפית, כך שמאפייני מניעת חבלה של TLS אינם נחוצים במקרה שכזה.

# למה „`lencr.org`”?

בעבר השתמשנו בכתובות ארוכות כגון `http://ocsp.int-x3.letsencrypt.org/`. עם זאת, כשהנפקנו את [אישור העל והתווך החדשים שלנו][1], רצינו להקטין אותם ככל האפשר. על כל חיבור HTTPS באינטרנט (מיליארדים ביום) לשלוח עותק של אישור, לכן, כל בית קובע. בחרנו ב־`lencr.org` עקב הדימיון לשם שלנו: **L**et's **ENCR**ypt. אנו מבטאים אותו כמו שם המחוז הדמיוני [Lancre][] (לַאנקֵר) בסדרת ספרי _עולם הדיסק_ מאת טרי פראצ׳ט.

[1]: https://letsencrypt.org/2020/09/17/new-root-and-intermediates.html
[Lancre]: https://wiki.lspace.org/Lancre
