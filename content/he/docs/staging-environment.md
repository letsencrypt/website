---
title: סביבת הכנה להקמה
slug: staging-environment
top_graphic: 1
date: 2018-01-05
lastmod: 2020-01-21
---

{{< lastmod >}}

אנו ממליצים בחום לבדוק מול סביבת ההכנה להקמה (Staging) שלנו בטרם שימוש בסביבת פעילות מלאה (Production). מצב זה יאפשר לך לסדר את הדברים כמו שצריך בטרם הנפקת אישורים מהימנים ויפחית את הסיכוי להיתקל במגבלת מיכסה.

כתובת ה־ACME של [סביבת ההכנה להקמה מסוג ACME v2](https://community.letsencrypt.org/t/staging-endpoint-for-acme-v2/49605) שלנו היא:

`https://acme-staging-v02.api.letsencrypt.org/directory`

אם נעשה שימוש ב־Certbot, ניתן להשתמש בסביבת ההכנה להקמה שלנו עם הדגלון `‎--dry-run`. ללקוחות ACME אחרים, נא לקרוא את ההנחיות שלהם לקבלת מידע על בדיקת מול סביבת ההכנה להקמה שלנו. נא לשים לב שגרסה 2 (v2) של סביבת ההכנה להקמה שלנו דורשת לקוח ACME תומך גרסה 2.

# מגבלות מיכסה

סביבת ההכנה להקמה משתמשת באותן מגבלות המיכסה כפי [שמתואר עבור סביבת הפעילות המלאה](/docs/rate-limits) למעט החריגות האלו:

* המגבלה על **אישורים לשם תחום רשום** היא 30,000 לשבוע.
* המגבלה על **אישור כפול** היא 30,000 לשבוע.
* המגבלה על **תיקופים כושלים** היא 60 לשעה.
* המגבלה על **החשבונות לכתובת IP** היא 50 חשבונות לטווח של 3 שעות לכתובת IP.
* ל־ACME v2, המגבלה על **הזמנות חדשות** היא 1,500 הזמנות חדשות לטווח של 3 לחשבון.

# אישור עליון

אישור התווך של סביבת ההכנה להקמה ([„Fake LE Intermediate X1”](/certs/fakeleintermediatex1.pem)) מונפקת על ידי אישור עליון ש**לא נמצא** במאגר המהימנים של הדפדפן/לקוח שלך. אם ברצונך לשנות לקוח בדיקות כדי שיסמוך על סביבת ההכנה להקמה למטרות בדיקה, ניתן לעשות זאת על ידי הוספת האישור [„Fake LE Root X1”](/certs/fakelerootx1.pem) למאגר המהימנים שלך למטרות בדיקה. חשוב: אין להוסיף את האישור העליון או המתווך של סביבת ההכנה להקמה למאגר המהימנות שמשמש אותך לגלישה רגילה באינטרנט או לפעילויות אחרות מאחר שאין עליהן פיקוח או עומדות באותם תקנים מחמירים כמו האישורים העליונים של סביבת הפעילות המלאה שלנו ולכן אינם בטוחים לשימוש לאף מטרה למעט בדיקות.

# שקיפות אישורים

סביבת ההכנה להקמה מגישה טרום אישורים ל־[Testflume](/docs/ct-logs) מבית Let's Encrypt וליומני בדיקות שקיפות האישורים של [testtube](http://www.certificate-transparency.org/known-logs#TOC-Test-Logs) מבית Google וכוללת את ה־SCTs (חותמות זמן של אישור חתום) שהוחזרו באישורים שמונפקים.

# שילוב רציף / בדיקת פיתוח

לסביבת ההכנה להקמה יש מגבלות מיכסה נדיבות כדי לאפשר בדיקה אבל כנראה שהיא פחות מתאימה לשילוב עם סביבות פיתוח או שילוב רציף (CI). הגשת בקשות רשת לשרתים חיצוניים יכולה להוביל לחוסר יציבות וסביבת ההכנה להקמה אינה מציעה אף דרך „לזייף” DNS או הצלחה בתיקוף אתגר מה שהופך את הקמת מערכת הבדיקות למסובכת יותר.

בנוסף לסביבת ההכנה להקמה מציעה Let's Encrypt שרת ACME קטן שפותח לסביבות שילוב רציף ופיתוח שנקרא [Pebble](https://github.com/letsencrypt/pebble). הרצת Pebble במכונת הפיתוח או בסביבת הידור הקוד שלך היא [מהירה ופשוטה](https://github.com/letsencrypt/pebble#docker).
