---
title: על Let's Encrypt
linkTitle: Let's Encrypt
slug: about
top_graphic: 1
lastmod: 2019-11-11
menu:
  main:
    weight: 10
    parent: about
---

Let's Encrypt היא רשות אישורים (CA) חינמית, אוטומטית ופתוחה שמופעלת לרווחת הציבור הרחב. שירות זה מסופק על ידי [Internet Security Research Group (ISRG)](https://www.abetterinternet.org/).

אנו מעניקים לאנשים את האישורים הדיגיטליים הדרושים להם כדי להפעיל HTTPS‏ (SSL/TLS) לאתרים שלהם, בחינם, בצורה הכי ידידותית שאנחנו יכולים. אנו עושים זאת כיוון שאנו מעוניינים לקדם את האבטחה והפרטיות ברשת האינטרנט.

ניתן לקרוא סקירה על השנה האחרונה שלנו על ידי הורדת הדוח השנתי שלנו ([מחשב שולחני](https://abetterinternet.org/documents/2019-ISRG-Annual-Report-Desktop.pdf), [מכשיר נייד](https://abetterinternet.org/documents/2019-ISRG-Annual-Report-Mobile.pdf)).

עקרונות המפתח שמאחורי Let's Encrypt הם:

* <strong>חינם:</strong> כל מי שבבעלותו שם תחום יכול להשתמש ב־Let's Encrypt כדי לקבל אישור מהימן ללא עלות.
* <strong>אוטומטי:</strong> תכנית שרצה בשרת יכולה ליצור קשר עם Let's Encrypt כדי לקבל אישור, להגדיר אותו לשימוש באופן מאובטח ולטפל בחידוש באופן אוטומטי מבלי להטריח אותך כלל.
* <strong>מאובטח:</strong> Let's Encrypt ישרת כפלטפורמה לקידום דרכי העבודה המומלצות עם TLS גם מהצד של רשויות האישורים (CA) וגם בסיוע למפעילי האתרים לאבטח את השרתים שלהם כראוי.
* <strong>שקוף:</strong> כל האישורים שהונפקו או נשללו יתועדו באופן פומבי ויהיו זמינים לבדיקה של כל מי שחפץ.
* <strong>פתוח:</strong> ההנפקה והחידוש האוטומטיים יפורסם כתקן פתוח שאחרים יכולים לאמץ.
* <strong>שיתופי:</strong> ממש כמו הפרוטוקולים של האינטרנט שהם התשתית לכל המערכת הזו, Let's Encrypt הוא מאמץ לטובת הקהילה, מעבר לשליטה של ארגון כזה או אחר.

יש לנו עמוד עם פירוט רב יותר בנוגע ל[איך עובדת רשות האישורים ‎(CA) ‏Let's Encrypt](/how-it-works).
