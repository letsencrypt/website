---
title: מדיניות סימני מסחר
slug: trademarks
top_graphic: 1
date: 2018-09-19
lastmod: 2018-09-19
english_is_canonical: 1
---

{{< lastmod >}}

ברוך בואך אל מדיניות סימני המסחר של קבוצת מחקר אבטחת האינטרנט („ISRG”)! מדיניות זו מתאר את התנאים שבהם מותר לך להשתמש בסימני המסחר שלנו (נקראים בקצרה, „סימני ISRG”). מדיניות זו חלה על כלל סוגי השימושים. נוסף על כך, מדיניות זו משלימה ונוספת על התנאים של כל הרשאה שיתכן שהענקנו לך בנוגע לשימוש בסימני המסחר שלנו.

אם ברצונך להשתמש בסימן כלשהו מתוך סימני ISRG באופן שאינו מותר באופן מפורש במדיניות זו או שמותר לפי חריגה בחוק סימני מסחר כגון שימוש הוגן, נא ליצור אתנו קשר ישירות בכתובת [press@letsencrypt.org](mailto:press@letsencrypt.org). אנו נשמח לשקול את בקשת הרשות שלך. לא משנה באיזה אופן התקבלה ההרשאה, כל רצון טוב שנולד מתוך השימוש בסימני ISRG יועיל באופן בלעדי לתועלת של ISRG.

## היקף מדיניות סימני המסחר

מדיניות סימני המסחר מייצגת את הניסיון שלנו להביא לשוויון בין שני אינטרסים מנוגדים. מצד אחד, עלינו לוודא שסימני ISRG הינם וגם נותרים תוויות איכות מהימנות מבחינת מה שניתן לצפות מאתנו. אנו מעריכים מאוד את האמון שהמשתמשים שלנו נותנים בטובין ובשירותים של ISRG, ואנו מגנים על זכויות סימני המסחר שלנו כדי לסייע לוודא שניתן לעמוד בציפיות האלה, היום וגם בעתיד. מצד שני, אנו מעוניינים לוודא שלשותפים שלנו ולציבור יהיה את החופש להשתמש בסימני ISRG בדרכים סבירות.

כל שימוש שבאפשרותך לעשות עם סימני ISRG לא יכול לבלבל לקוחות (או אף אחד אחר, בפועל), ואסור להשתמש בסימני ISRG בכל אופן שקרי או מטעה. לכן, למשל, אין לך אפשרות להשתמש בסימני ISRG בחיבור עם היצע תכנה שנגזר מהתכנה של Let’s Encrypt או באופן שרומז בצורה שקרית אימוץ או חסות על ידי, או בשיתוף עם, ISRG אם לא קיים קשר שכזה. אלא אם כן החוק מתיר, אסור להשתמש בסימני ISRG באופן שימעיט או יפגע במוניטין של ISRG או ברצון הטוב שמשויך עם סימני ISRG.

## מה הם סימני המסחר של ISRG?

המונח „סימן מסחר” כולל מילה, שם, סמל או התקן לרבות כל שילוב בין אלה, בהם נעשה שימוש על ידי אדם או יישות כדי לזהות ולהבדיל את הטובין ואת השירותים שלהם מאלו שמוצעים על ידי אחרים וכדי לציין את מקור או מוצא של הטובין והשירותים האלו. לכן, למשל, ניתן להבחין האם מוצאה של מערכת ההפעלה של המחשב שלך היא מרדמונד או מקופרטינו על ידי עיון בסימני המסחר של מערכת ההפעלה, לפיכך, Microsoft או Apple אינן יכולות לאמץ את המותגים זו של זו, כיוון ששימוש שכזה יוביל לבלבול בקרב הצרכנים.

סימני ISRG כלל סימני המסחר וסימנים כלשהם שבבעלות או בשימוש של ISRG, לרבות אך לא רק:

* סימן המילה „Let's Encrypt&reg;‎” שלנו;
* הסימן המעוצב „Let's Encrypt Radiant Lock” (המנעול הקורן) שלנו;
* סימן המילה „Internet Security Research Group&trade;‎” (קבוצת מחקר אבטחת האינטרנט) שלנו, וגם
* סימן המילה „ISRG&trade;‎” שלנו.

רשימה זו עשויה להתעדכן עם הופעתם או רישומם של סימני מסחר נוספים.

## דרישות לשימוש בסימני ISRG

הדרישות הכלליות הבאות חלות על כל מי שמשתמש בסימני ISRG:

_להשתמש בסימן במדויק_. בסימני המסחר של ISRG יש להשתמש בצורה המדויקת והעדכנית ביותר. אין לקצר אותם או לשלב אותם עם מילים אחרות.

* מקובל: Let’s Encrypt
* לא מקובל: Let’sEncrypt
* לא מקובל: Brand X Let’s Encrypt
* לא מקובל: Let’s Encrypt Brand X

_להשתמש בהם כסימן_. סימני מסחר, כולל סימני ISRG, הם שמות תואר, כשנעשה בהם שימוש הם תמיד יופיעו לאחר המונח הכללי שהם משנים, כגון „תכנה”, „אישור” או „מוצר”. לעולם אין להשתמש בסימן מסחר כשם עצם, שם הפועל או כל חלק דיבר אחר.

* מקובל: התקנתי אישור של Let’s Encrypt באתר שלנו.
* לא מקובל: התקנתי Let’s Encrypt באתר שלנו.

_לסמן את הסימן_. האזכור הראשון או הבולט ביותר של סימן ISRG צריך להיות מלווה בסמל „tm” (”&trade;„), כדי לציין שמדובר בסימן מסחר; ניתן גם להשתמש בסמל „r בתוך עיגול” („&reg;”), אם סימן המסחר שבספר הוא סימן מסחר רשום. במקרה של ספק, השימוש בסמל „tm” (סמל מסחר - &trade;) מספיק. את האזכור הראשון או הבולט ביותר של סימן ISRG יש להבדיל מהטקסט הסובב, על ידי החלפה לאותיות גדולות, הטייה, הדגשה או הוספת קו תחתי.

_הוספת קרדיט לסימן_. טקסט ההכרזה הבא אמור להופיע בסמיכות לאזכור הראשוני או הבולט ביותר של סימן ISRG. אם לא מדובר בבקשה מעשית, ניתן לכלול את ההודעה הבאה בעמוד התודות במקום:

&nbsp;&nbsp;&nbsp;&nbsp;[mark] הוא סימן מסחר של קבוצת מחקר אבטחת האינטרנט. כל הזכויות שמורות.

## דרישות והרשאות נוספים

בנוסף לאמור לעיל, ישנן מספר דרישות נוספות למקרי שימוש מסוימים. הכללים שלהלן חלים על חלק מהמצבים הנפוצים ביותר בהם יעניין אותך להשתמש בסימן של ISRG.

### שימושים אישיים, בלתי מסחריים מסוימים

מותר לך להשתמש בסימני ISRG כדי לבטא את קרבתך למוצרים שלנו באופן אמתי, אישי ובלתי מסחרי - למשל על חולצות, מדבקות, עוגות ודברים נוספים שאפשר לחלוק עם חברים. אם ברצונך לעשות שימוש מסחרי בפריטים מהסוג הזה (למשל, מכירת עוגות שנושאות את סימני המסחר ISRG שלנו, או חלוקה או מכירה של חולצות שנושאות את סימני המסחר ISRG שלנו דרך האינטרנט), עליך לקבל מאתנו רשות בכתב תחילה. בכל שימוש בסימן מסחר של ISRG, אנו מזמינים אותך לשלוח לנו דגימה (במיוחד אם זו עוגה) - נשמח לראות את אופן השימוש שלך בסימנים שלנו!

### שימוש בלוגו ובסימנים המעוצבים

אם הרשינו לך להשתמש בסימן ISRG גרפי, כגון לוגו או סימן מעוצב, עליך להשתמש בו בצורה בו פרסמנו אותו להלן. אסור לך לשנות את הצבע, הגופן, היחס או כל היבט אחר של הלוגואים והסימנים המעוצבים שלנו. עליך להפריד לוגו או סימן מעוצב מתוכן אחר בו השתמשת ואסור לך להציב אותו בסמיכות לתוכן אחר שלא מאפשר להבדיל בינו לבין התוכן. בנוסף, על אף שאנו מעודדים אותך להשתמש בלוגואים ובסימנים המעוצבים שלנו תחת התנאים האלה, אסור לך להפוך את הלוגו או את הסימנים המעוצבים שלנו לתכונה הבולטת ביותר בשימוש שלך, למעט בחיבור לשימושים האישיים והבלתי מסחריים שמורשים בסעיף הקודם.

הקבצים שמכילים את הסימנים המעוצבים שלנו כפופים ל[רישיון הבינלאומי Creative Commons ייחוס-שימוש לא מסחרי 4.0 (CC BY-NC 4.0)](https://creativecommons.org/licenses/by-nc/4.0/). הם כפופים גם למדיניות סימני מסחר זו. את הקבצים ניתן למצוא בתחתית כתב המדיניות הזה.

### שמות מסחריים, סימני מסחר, שמות תחום ושמות חשבונות אינטרנט

אסור לך להשתמש בסימני ISRG בתוך או כחלק מתוך כל שם מסחרי, סימן מסחרי, שם תחום או שם חשבון באינטרנט. למשל, השם העסקי או סימן המסחר „מרכז התמיכה שלLet’s Encrypt” או הכינוי בטוויטר „‎@ISRGHelpDesk”, אסורים לשימוש, כיוון שלקוחות שרואים את השימושים האלו עשויים להניח שאלו שירותים וחשבונות רשמיים של ISRG. באותו נושא, שם התחום „LetsEncryptHelpDesk.com” או קבוצת הפייסבוק „מרכז התמיכה של ISRG” גם כן עשויים לגרום לבלבול. אם ברצונך להשתמש בסימני ISRG בתוך או כחלק מתוך שם מסחר, סימן מסחר, שם תחום או שם חשבון אינטרנט כלשהם, נא ליצור אתנו קשר כדי לדון באופן השימוש המתוכנן ואנו ננסה להבין האם אפשר לתאם אירוח של מיתוג שכזה.

### תכנה נגזרת

חלק נרחב מהיצע התכנה של ISRG מסופק על בסיס קוד פתוח, כלומר שיש לך אפשרות לערוך ולשנות את קוד המקור של, למשל, מיזם Let’s Encrypt כדי שיתאים לצרכיך בצורה נכונה יותר. עם זאת, תכנה שערכת לה הסבה שונה מהתכנה שמקורה ב־ISRG ואסור לך למתג אותה בצורה שעלולה לגרום לבלבול מול מקורותיה או מוצאה. למשל, אם שינית את Let’s Encrypt, אסור לך להפיץ את התכנה שעברה שינויים תחת המותג Let’s Encrypt או תחת כל סימן אחר של ISRG. כל אחד רשאי להציע אישורים משלו להצפנת TLS (אבטחת שכבת תעבורה), כולל תוך שימוש בגרסאות מוצרי קוד פתוח של ISRG שעברו הסבה אך רק אישורים שמסופקים על ידי ISRG ניתן להציע תחת המותג Let’s Encrypt.

### שירותים שקשורים לתכנה ולשירותים של ISRG

אם הטובין או השירותים שמוצעים על ידיך קשורים לטובין או לשירותים של ISRG - למשל, אם ההיצע שלך כולל שירותי תמיכה למשתמשים בתכנית של Let’s Encrypt - מותר לך להשתמש בסימני המסחר המילוליים של ISRG (אך לא בלוגואים או בסימני העיצוב, אלא אם כן הורשית לכך בכתב) תוך תיאור גלוי ופרסום ההיצע שלך, כל עוד לא הפרת את הדרישות לשימוש בסימני המסחר של ISRG או שביצעת משהו שעשוי להשלות לקוחות כך שיחשבו שההיצע הרשמי של ISRG הוא למעשה היצע שלך או של־ISRG יש קשר ישיר עם הארגון שלך. למשל, מותר לך לתאר את השירות שלך בכנות בתור „פיתוח מותאם אישית של תכנית צד הלקוח של Let’s Encrypt”, או „שירותי תמיכה בלתי רשמיים להטמעה של אישורי Let’s Encrypt”. אותן הצעות בדיוק תהיינה אסורות אם תסוגננה בתור „Let’s Encrypt - פיתוח מותאם אישית של תכנית צד הלקוח” או „Let’s Encrypt - שירותי תמיכה באישורים”, מאידך גיסא, כיוון שניסוחים כאלו עשויים לגרום לבלבול מול אלו שאכן מספקים את השירותים האלו. באופן כללי, שימושים בסימנים פחות עלולים לגרום לבלבול אם המותג שלך (או תיאור ההיצע שלך) מופיע לפני ובצורה יותר בולטת מסימן ה־ISRG הנדון. השימוש במונח „בלתי רשמי” היא גם כן דרך נהדרת להסביר ללקוחות שההיצע האיכותי שלך שונה משלנו. במקרה של ספק, עליך להעדיף לספק יותר מאשר פחות, הסבר ומידע, כיוון שמידע נוסף יכול לסייע להבטיח שההיצע שלך לא מבלבל את הלקוחות.

אם יש לך היצע תכנה או שירותים שקשורים בתכנה או בשירותים של ISRG, אסור לך לרמוז - בין אם בהצהרה או בהשמטה - שהורדת התכנה של ISRG או השימוש בשירותים של ISRG קשור להורדת התכנה שלך או לרכישה או לשימוש בשירות שלך. השימוש בתכנה של ISRG לא יכול להיות קשור בכל דרך שהיא להורדת התכנה שלך או לרכישה או לשימוש בשירות שלך. עליך לספק הצהרה בולטת שמציינת (א) שהתכנה או השירות של ISRG זמינים בחינם ולקשר ישירות לאתר שלנו, (ב) שהרכישה, ההורדה או ההשגה של התכנה או השירותים שלך נפרדת מהורדת התכנה של ISRG או השימוש בשירות של ISRG, בנוסף (ג) שהתכנה או השירות שלך אינם משויכים אל, ממונים על ידי או בעידוד של ISRG.

## דיווח על ניצול לרעה של סימני המסחר

נא לדווח על כל שימוש לרעה בסימני ISRG אל [press@letsencrypt.org](mailto:press@letsencrypt.org), ולספק לנו כמה שיותר פרטים שניתן בנוגע לשימוש שלדעתך מפר את המדיניות. אנו נחקור את אופן השימוש ונפעל בצורה הולמת אם יש לכך הצדקה.

## שאלות

אם ברצונך להשתמש בסימני ISRG בדרך שאינה מפורטת במדיניות זו, או אם יש לך שאלות כלשהן בנוגע למדיניות זו, ניתן לפנות אלינו באופן חופשי לכתובת [press@letsencrypt.org](mailto:press@letsencrypt.org).

<br>

---

<br>

## קבצים

### Let's Encrypt רגיל

הלוגו והטקסט שמתלווה אליו באופן רגיל. למעט מספר חריגות, זאת גרסת בררת המחדל רצוי לעבוד אתה.

<p><img src="/images/le-logo-standard.png" alt="לוגו רגיל" height=125></p>
<p><a href="/images/le-logo-standard.eps">EPS</a> <a href="/images/le-logo-standard.svg">SVG</a> <a href="/images/le-logo-standard.png">PNG</a></p>

### Let's Encrypt רחב

הגרסה הרחבה של הלוגו והטקסט שמתלווה אליו. ניתן להשתמש בזה כשהמקום האנכי מוגבל.

<p><img src="/images/le-logo-wide.png" alt="לוגו רחב" height=90></p>
<p><a href="/images/le-logo-wide.eps">EPS</a> <a href="/images/le-logo-wide.svg">SVG</a> <a href="/images/le-logo-wide.png">PNG</a></p>

### המנעול של Let's Encrypt לבד

הלוגו שלנו לבד. ניתן להשתמש בו רק כאשר המילה „Let's Encrypt” מופיעה עם סגנון מתאים באופן מוחצן או שהוא מופיע במקום אחר בעמוד או בעיצוב. (במקרה של ספק, יש להשתמש בתצורה אחרת.)

<p><img src="/images/le-logo-lockonly.png" alt="לוגו מנעול בלבד" height=125></p>
<p><a href="/images/le-logo-lockonly.eps">EPS</a> <a href="/images/le-logo-lockonly.svg">SVG</a> <a href="/images/le-logo-lockonly.png">PNG</a></p>