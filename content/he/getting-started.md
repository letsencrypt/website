---
title: איך מתחילים
slug: getting-started
date: 2020-02-11
lastmod: 2023-12-20
---

<div style="display: flex; flex-direction: column; align-items: center; margin-bottom: 15px;">
  <div>כתובת ספריית ACME של Let's Encrypt היא:</div>
  <div><a href="https://acme-v02.api.letsencrypt.org"><code>https://acme-v02.api.letsencrypt.org/directory</code></a></div>
</div>

כדי להפעיל HTTPS באתר שלך, עליך לקבל אישור (סוג של קובץ) מרשות אישורים (CA). Let's Encrypt היא למעשה רשות אישורים. כדי לקבל אישור לשם תחום האתר שלך מ־Let's Encrypt, עליך להדגים שיש לך שליטה על שם התחום המדובר. עם Let's Encrypt, ניתן לעשות זאת בעזרת תכנית שמשתמשת ב[פרוטוקול ACME](https://tools.ietf.org/html/rfc8555) שבדרך כלל פועל על מה שמארח את האתר שלך.

כדי להבין איזו שיטה עובדת הכי טוב למקרה שלך, עליך לדעת האם יש לך [גישה תפעולית](https://en.wikipedia.org/wiki/Shell_account) (מוכרת גם בשם גישת SSH) למארח האתר שלך. אם ניהול האתר שלך מתבצע לחלוטין דרך לוח בקרה כגון [cPanel](https://cpanel.net/),‏ [Plesk](https://www.plesk.com/) או [WordPress](https://wordpress.org/) יש סיכוי לא רע שאין לך גישה שכזאת. במקרה של ספק תמיד אפשר לפנות לספק האחסון.

# עם גישה תפעולית

אנו ממליצים לכל מי שיש לו גישה תפעולית להשתמש בלקוח ACME שנקרא [Certbot][]. הוא יכול להפוך את תהליך הנפקת האישור וההתקנה לאוטומטי וללא זמן השבתה. ללקוח יש גם מצבי מומחים לאנשים שלא מעוניינים בהגדרות אוטומטיות. הוא קל לשימוש, עובד במגוון רחב של מערכות הפעלה והתיעוד שלו מצוין. ניתן [לבקר באתר של Certbot][Certbot] כדי לקבל הנחיות שמתאימות למערכת ההפעלה ושרת האינטרנט שלך.

אם [Certbot][] אינו עונה על הדרישות שלך, או שמעניין אותך לנסות משהו אחר, ישנו [מגוון רחב של לקוחות ACME לבחירתך](/docs/client-options).  לאחר שבחרת תכנית לקוח ACME, יש לעיין בתיעוד של הלקוח הזה כדי להמשיך.

אם מעניין אותך להתנסות במגוון של לקוחות ACME, עדיף להשתמש ב[סביבת הבדיקות שלנו](/docs/staging-environment) כדי שלא להגיע ל[מגבלות המיכסה](/docs/rate-limits).

# ללא גישה תפעולית

הדרך הטובה ביותר להשתמש ב־Let's Encrypt ללא גישה תפעולים על ידי שימוש בתמיכה המובנית של ספק האירוח שלך. אם ספק האירוח שלך מציע תמיכה ב־Let's Encrypt, באפשרותם לקבל אישור בחינם בשמך, להתקין אותו ולהשאיר אותו עדכני אוטומטית. עבור כמה מספקי האירוח, זאת הגדרה שיש להפעיל. ספקים אחרים מבקשים ומתקינים אישורים לכל הלקוחות שלהם אוטומטית.

[להלן רשימת ספקי האירוח](https://community.letsencrypt.org/t/web-hosting-who-support-lets-encrypt/6920) שבה ניתן לבדוק האם מופיע הספק שלך. אם הוא מופיע, יש לעיין בתיעוד הספק כדי להגדיר את האישור שלך מטעם Let's Encrypt.

אם ספק האירוח שלך לא תומך ב־Let's Encrypt ניתן ליצור אתו קשר כדי לבקש תמיכה. אנו עושים את מרב המאמצים להקל מאוד על הוספת תמיכה ב־Let's Encrypt וספקים בדרך כלל מאוד שמחים לקבל הצעות מהלקוחות שלהם!

אם לספק האירוח שלך אין עניין לשלב את Let's Encrypt, אך מעניק תמיכה בהעלאת אישורים בהתאמה אישית, באפשרותך להתקין את Certbot על המחשב שלך ולהשתמש בו ב[מצב ידני](https://certbot.eff.org/docs/using.html#manual). במצב ידני, עליך להעלות קובץ מסוים לאתר שלך כדי להוכיח שיש לך שליטה עליו. Certbot לאחר מכן יקבל אישור שבאפשרותך להעלות לספק האירוח שלך. אנו לא ממליצים על האפשרות הזאת כיוון שהיא גוזלת זמן ויהיה עליך לחזור עליה מספר פעמים בשנה עם תפוגת תוקף האישור שלך. לרוב האנשים מומלץ פשוט לבקש תמיכה ב־Let's Encrypt מספק האירוח שלהם, או להחליף ספקים אם אין להם תכנית להטמיע תמיכה שכזאת.

# קבלת עזרה

אם יש לך שאלות בנוגע לבחירת לקוח ACME או בנוגע לשימוש בלקוח מסוים כלשהו או כל דבר אחר שקשור ב־Let's Encrypt, מומלץ לנסות ב[פורומים הקהילתיים המועילים](https://community.letsencrypt.org/) שלנו.

[Certbot]: https://certbot.eff.org/ "Certbot"

[Certbot]: https://certbot.eff.org/ "Certbot"
