---
title: O Let's Encrypt
linkTitle: Let's Encrypt
slug: about
lastmod: 2021-02-12
menu:
  main:
    weight: 10
    parent: about
---

Let's Encrypt je bezplatná, automatizovaná a otevřená certifikační autorita (CA), která je provozována pro veřejnost. Jedná se o službu poskytovanou [Internet Security Research Group(ISRG)](https://www.abetterinternet.org/).

Poskytujeme lidem digitální certifikáty, které potřebují k zapnutí protokolu HTTPS (SSL/TLS) pro webové stránky, a to zdarma a uživatelsky nejpřívětivějším možným způsobem. Děláme to proto, že chceme, aby web byl bezpečnější a respektoval soukromí.

O našem posledním roce si můžete přečíst v přehledu, který si stáhnete z naší [výroční zprávy](https://www.abetterinternet.org/annual-reports/).

Klíčové zásady Let's Encrypt:

* **Bezplatnost:** Každý, kdo vlastní doménové jméno, může pomocí Let's Encrypt získat důvěryhodný certifikát bez jakýchkoli nákladů.
* **Automatické:** Software běžící na webovém serveru může komunikovat s Let's Encrypt a snadno získat certifikát, bezpečně jej nakonfigurovat pro použití a automaticky se postarat o jeho obnovení.
* **Bezpečnost:** Let's Encrypt bude sloužit jako platforma pro rozvoj osvědčených postupů zabezpečení TLS, a to jak na straně certifikační autority (CA), tak i jako pomoc provozovatelům webů při správném zabezpečení jejich serverů.
* **Transparentnost:** Všechny vydané nebo zrušené certifikáty budou veřejně zaznamenány a budou k dispozici komukoli k prozkoumání.
* **Otevřenost:** Protokol pro automatické vydávání a obnovování certifikátů je [zveřejněn](https://tools.ietf.org/html/rfc8555) jako otevřený standard, který mohou přijmout i ostatní.
* **Spolupráce:** Let's Encrypt je podobně jako základní internetové protokoly společným úsilím ve prospěch komunity a je mimo kontrolu jedné organizace.

Máme stránku s podrobnějšími informacemi o tom, [jak Let's Encrypt CA funguje](/how-it-works).
