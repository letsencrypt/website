---
title: Jak to funguje
linkTitle: Jak funguje Let's Encrypt
slug: how-it-works
lastmod: 2024-06-26
show_lastmod: 1
---


Cílem Let's&nbsp;Encrypt a [protokolu ACME](https://tools.ietf.org/html/rfc8555) je umožnit nastavení serveru HTTPS a automatické získání důvěryhodného certifikátu prohlížeče bez zásahu člověka.  To se provádí spuštěním agenta, který spravuje certifikáty na webovém serveru.

Abychom pochopili, jak tato technologie funguje, projděme si proces nastavení stránky `https://example.com/` pomocí agenta spravujícího certifikáty, který podporuje Let's&nbsp;Encrypt.

Tento proces má dva kroky.  Nejprve se agent prokáže certifikační autoritě (CA), že webový server ovládá doménu.  Poté může agent žádat o certifikáty pro tuto doménu, obnovovat je a odebírat.

## Ověřování domén

Let's&nbsp;Encrypt identifikuje správce serveru pomocí veřejného klíče.  Při první interakci softwarového agenta s aplikací Let's&nbsp;Encrypt vygeneruje nový pár klíčů a prokáže certifikační autoritě Let's&nbsp;Encrypt, že server spravuje jednu nebo více domén.  To se podobá tradičnímu procesu certifikační autority, kdy se vytvoří účet a přidají se k němu domény.

Na začátku procesu se agent dotáže certifikační autority Let's Encrypt, co má udělat, aby prokázal, že ovládá server `example.com`.  Certifikační autorita Let's Encrypt se podívá na požadovaný název domény a vydá jednu nebo více sad výzev.   Jedná se o různé způsoby, kterými může agent prokázat kontrolu nad doménou.  Například certifikační autorita může dát agentovi na výběr z těchto možností:

* Zřízení záznamu DNS pod adresou `example.com`, nebo
* Poskytnutí prostředku HTTP pod známým URI na adrese `http://example.com/`

Spolu s výzvami poskytuje certifikační autorita Let's Encrypt také nonce, kterou musí agent podepsat svým párem soukromých klíčů, aby prokázal, že daný pár klíčů ovládá.

<div class="howitworks-figure">
<img alt="Vyžádat výzvy k ověření example.com"
     src="/images/howitworks_challenge.png"/>
</div>

Softwarový agenta dokončí jednu z poskytnutých sad výzev.   Řekněme, že je schopen splnit druhou výše uvedenou úlohu: vytvoří soubor na zadané cestě na webu `http://example.com`.  Agent také podepíše poskytnutou nonce svým soukromým klíčem.  Jakmile agent dokončí tyto kroky, oznámí certifikační autoritě, že je připraven dokončit ověřování.

Úkolem CA je pak zkontrolovat, zda byly výzvy splněny z [více perspektiv sítě](/2020/02/19/multi-perspective-validation).  Certifikační autorita ověří podpis na nonce a pokusí se stáhnout soubor z webového serveru a ujistí se, že má očekávaný obsah.

<div class="howitworks-figure">
<img alt="Žádost o oprávnění jednat za example.com"
     src="/images/howitworks_authorization.png"/>
</div>

Pokud je podpis na nonce platný a výzvy jsou ověřeny, pak je agent identifikovaný veřejným klíčem oprávněn provádět správu certifikátů pro `example.com`.  Páru klíčů, který agent použil, říkáme například „autorizovaný pár klíčů“ pro `example.com`.


## Vydání a odvolání certifikátu

Jakmile má agent autorizovaný pár klíčů, je žádání o certifikáty, jejich obnovování a odvolávání jednoduché - stačí odesílat zprávy o správě certifikátů a podepisovat je autorizovaným párem klíčů.

Pro získání certifikátu pro doménu agent sestaví [žádost o podepsání certifikátu](https://tools.ietf.org/html/rfc2986) PKCS#10, která žádá certifikační autoritu Let's&nbsp;Encrypt o vystavení certifikátu pro `example.com` se zadaným veřejným klíčem.  Jako obvykle CSR obsahuje podpis soukromým klíčem odpovídajícím veřejnému klíči v CSR.  Agent také podepíše celý CSR autorizovaným klíčem pro `example.com`, aby certifikační autorita Let's&nbsp;Encrypt věděla, že je autorizovaná.

Když certifikační autorita Let's&nbsp;Encrypt obdrží požadavek, ověří oba podpisy.  Pokud vše vypadá v pořádku, vydá certifikát pro `example.com` s veřejným klíčem z CSR a vrátí jej agentovi. CA také odešle certifikát do mnoha veřejných protokolů transparentnosti certifikátů (CT). Více informací najdete [zde](https://certificate.transparency.dev/howctworks/#pki).

<div class="howitworks-figure">
<img alt="Žádost o certifikát pro example.com"
     src="/images/howitworks_certificate.png"/>
</div>

Odvolání funguje podobně.  Agent podepíše žádost o odvolání s párem klíčů autorizovaným pro `example.com` a certifikační autorita Let's&nbsp;Encrypt ověří, zda je žádost autorizovaná.  Pokud ano, zveřejní informace o odvolání do běžných kanálů odvolání (tj. OCSP), aby spoléhající se strany, jako jsou prohlížeče, věděly, že by odvolaný certifikát neměly přijmout.

<div class="howitworks-figure">
<img alt="Žádost o odvolání ceritfikátu pro example.com"
     src="/images/howitworks_revocation.png"/>
</div>

