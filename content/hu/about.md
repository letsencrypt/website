---
title: A Let's Encrypt-ről
linkTitle: Let's Encrypt
slug: about
lastmod: 2021-02-12
menu:
  main:
    weight: 10
    parent: about
---

A Let's Encrypt egy ingyenes, automatizált és nyílt tanúsító hatóság (CA), amelyet a köz érdekében működtetnek. Ezt a szolgáltatást az [Internet Security Research Group (ISRG)](https://www.abetterinternet.org/) nyújtja.

A HTTPS (SSL/TLS) engedélyezéséhez szükséges digitális tanúsítványokat ingyenesen, a lehető legfelhasználóbarátabb módon biztosítjuk a weboldalak számára. Ezt azért tesszük, mert egy biztonságosabb és az adatvédelmet tiszteletben tartó webet szeretnénk létrehozni.

Legutóbbi évünkről szóló beszámolónkról az [Éves jelentésünk](https://abetterinternet.org/documents/2020-ISRG-Annual-Report.pdf) letöltésével olvashat.

A Let's Encrypt alapelvei a következők:

* <strong>Ingyenes:</strong> Bárki, aki domain névvel rendelkezik, a Let's Encrypt segítségével megbízható tanúsítványt szerezhet költség nélkül.
* <strong>Automatikus:</strong> A webszervereken futó szoftverek együttműködhetnek a Let's Encrypt-tel a tanúsítvány fájdalommentes beszerzése, biztonságos konfigurálása és automatikus megújítása érdekében.
* <strong>Biztonságos:</strong> A Let's Encrypt platformként fog szolgálni a TLS legjobb biztonsági gyakorlatainak fejlesztéséhez, mind a hitelesítésszolgáltatói oldalon, mind pedig a webhelyek üzemeltetőinek megfelelő szerver-biztonsága révén.
* <strong>Átlátható:</strong> Minden kiadott vagy visszavont tanúsítványt nyilvánosan rögzítenek és bárki számára megtekinthetővé tesznek.
* <strong>Nyílt:</strong> Az automatikus kibocsátási és megújítási protokoll [nyílt szabványként van közzétéve](https://tools.ietf.org/html/rfc8555), amelyet mások is átvehetnek.
* <strong>Kooperatív:</strong> Akárcsak maguk az alapul szolgáló internetes protokollok, a Let's Encrypt is egy közös erőfeszítés a közösség javára, amely nem áll egyetlen szervezet ellenőrzése alatt.

Van egy oldalunk, amely részletesebb információt tartalmaz arról, hogy [hogyan működik a Let's Encrypt CA](/how-it-works).
