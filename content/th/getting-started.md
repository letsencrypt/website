---
title: เริ่มต้นใช้งาน
slug: getting-started
date: 2020-02-11
---

ในการเปิดใช้งาน HTTPS บนเว็บไซต์ของคุณ คุณต้องรับหนังสือรับรอง (ไฟล์ประเภทหนึ่ง) จากผู้ให้หนังสือรับรอง (CA) เล็ท'ส เอ็นคริปต์ เป็น CA ตัวหนึ่ง ในการรับหนังสือรับรองสำหรับโดเมนเว็บไซต์ของคุณจากเล็ท'ส เอ็นคริปต์​ คุณต้องแสดงให้เห็นว่าคุณเป็นผู้ควบคุมโดเมนนั้นๆ กับเล็ท'ส เอ็นคริปต์ คุณแสดงให้เห็นผ่านซอฟต์แวร์ที่ใช้ [โปรโตคอล ACME](https://tools.ietf.org/html/rfc8555) ซึ่งปกติจะทำงานอยู่บนเว็บโฮสต์ของคุณ

ในการหาว่าวิธีไหนจะเหมาะกับคุณมากที่สุด คุณจะต้องรู้ว่าคุณมี [การเข้าถึงผ่านเชลล์](https://en.wikipedia.org/wiki/Shell_account) (หรือรู้จักกันว่า การเข้าถึงผ่าน SSH) ไปสู่เว็บโฮสต์ของคุณหรือไม่ ถ้าคุณจัดการเว็บไซต์ของคุณทั้งหมดผ่านหน้าควบคุมเช่น [cPanel](https://cpanel.net/), [Plesk](https://www.plesk.com/), หรือ [Wordpress](https://wordpress.org/) เป็นไปได้สูงว่าคุณไม่มีการเข้าถึงผ่านเชลล์ คุณสามารถสอบถามผู้ให้บริการโฮสติ้งของคุณเพื่อความแน่ใจ

# การเข้าถึงผ่านเชลล์

เราแนะนำให้คนส่วนใหญ่ที่มีการเข้าถึงผ่านเชลล์ใช้ ACME client ชื่อ [Certbot](https://certbot.eff.org/ "Certbot") มันสามารถทำการออกหนังสือรับรองแบบอัตโนมัติ และมีการลงโปรแกรมแบบไม่ต้องปิดระบบ มันยังมีโหมดผู้เชี่ยวชาญสำหรับคนที่ไม่ต้องการตั้งค่าอัตโนมัติ มันใช้งานง่าย ใช้งานได้กับหลายระบบปฏิบัติการ และมีคู่มือการใช้งานที่ดีมาก [แวะเว็บไซต์​ Certbot](https://certbot.eff.org/ "Certbot") เพื่อดูคำสั่งเฉพาะสำหรับระบบปฏิบัติการ และเว็บเซิร์ฟเวอร์ของคุณ

ถ้า [Certbot](https://certbot.eff.org/ "Certbot") ไม่ตรงกับความต้องการใช้งานของคุณ หรือคุณอยากลองอย่างอื่น ก็มี [ACME clients อีกหลายตัวให้เลือกใช้](/docs/client-options)  เมือคุณเลือกซอฟต์แวร์ ACME client ได้แล้ว ดูคู่มือการใช้งานสำหรับตัวนั้นๆเพื่อดำเนินการต่อไป

ถ้าคุณอยากทดลองใช้งาน ACME client หลายๆตัว ดู[staging environment](/docs/staging-environment) ของเรา เพื่อหลีกเลี่ยง [rate limits](/docs/rate-limits)

# ไม่มีการเข้าถึงผ่านเชลล์

วิธีที่ดีที่สุดในการใช้งานเล็ท'ส เอ็นคริปต์ โดยไม่มีการเข้าถึงผ่านเชลล์ คือการใช้บริการสนับสนุนของผู้ให้บริการโฮสติ้งของคุณ ถ้าผู้ให้บริการโฮสติ้งของคุณมีการสนับสนุนเล็ท'ส เอ็นคริปต์ ผู้ให้บริการสามารถขอหนังสือรับรองฟรีแทนคุณได้ ลงโปรแกรมและดูแลให้เป็นปัจจุบันได้โดยอัตโนมัติ ผู้ให้บริการบางที่จะยอมให้คุณเปิดการตั้งค่านี้ด้วยตัวเอง ผู้ให้บริการอื่นๆจะขอหนังสือรับรองและติดตั้งให้แก่ลูกค้าทุกคนโดยอัตโนมัติ

[ตรวจสอบรายชื่อของผู้ให้บริการโฮสติ้งของเอา](https://community.letsencrypt.org/t/web-hosting-who-support-lets-encrypt/6920) เพื่อดูว่าผู้ให้บริการของคุณอยู่ในรายชื่อนี้หรือไม่ ถ้ามีอยู่ในรายชื่อ ให้ทำตามคู่มือการใช้งานในการติดตั้งหนังสือรับรองเล็ท'ส เอ็นคริปต์

ถ้าผู้ให้บริการโฮสติ้งของคุณไม่รองรับการใช้งานเล็ท'ส เอ็นคริปต์ คุณสามารถติดต่อผู้ให้บริการเพื่อขอการรองรับได้ เราทำเต็มความสามารถเพื่อให้การรับรองเล็ท'ส เอ็นคริปต์ทำได้ง่าย และผู้ให้บริการปกติจะยินดีที่จะรับฟังข้อเสนอแนะจากลูกค้า!

ถ้าผู้ให้บริการโฮสติ้งไม่ต้องการจะเชื่อมต่อกับเล็ท'ส เอ็นคริปต์ แต่รองรับการอัพโหลดหนังสือรับรองของลูกค้า คุณสามารถติดตั้ง Certbot บนเครื่องของคุณและใช้ [โหมดป้อนด้วยมือ](https://certbot.eff.org/docs/using.html#manual) ในโหมดป้อนด้วยมือ คุณสามารถอัพโหลดไฟล์เฉพาะไปที่เว็บไซต์ของคุณเพื่อพิสูจน์ว่าคุณมีอำนาจควบคุม จากนั้น Certbot จะทำการรับหนังสือรับรอง แล้วคุณสามารถอัพโหลดไปที่ผู้ให้บริการโฮสติ้งของคุณ เราไม่แนะนำตัวเลือกนี้ เพราะมันใช้เวลาในการดำเนินการ และคุณต้องกลับมาทำหลายๆครั้งต่อปี ในเวลาที่หนังสือรับรองหมดอายุ สำหรับคนส่วนใหญ่ มันจะดีกว่าที่จะขอการสนับสนุนเล็ท'ส เอ็นคริปต์จากผู้ให้บริการโฮสติ้ง หรือเปลี่ยนผู้ให้บริการ ถ้าผู้ให้บริการไม่มีแผนจะติดตั้งการสนับสนุน

# รับความช่วยเหลือ

ถ้าคุณมีคำถามเกี่ยวกับการเลือก ACME client หรือเกี่ยวกับการใช้งาน client ตัวใดตัวหนึ่ง หรือคำถามอื่นๆที่เกี่ยวข้องกับเล็ท'ส เอ็นคริปต์​ กรุณาลองใช้ [ประกาศข่าวชุมชน](https://community.letsencrypt.org/) ของเรา
