---
title: เกี่ยวกับเล็ท'ส เอ็นคริปต์
linkTitle: เล็ท'ส เอ็นคริปต์
slug: about
top_graphic: 1
lastmod: 2021-02-12
menu:
  main:
    weight: 10
    parent: about
---

เล็ท'ส เอ็นคริปต์ เป็นผู้ให้หนังสือรับรอง (CA) ที่ไม่มีค่าใช้จ่าย, เป็นอัตโนมัติ และเปิดเผย ที่ดำเนินงานเพื่อผลประโยชน์โดยส่วนรวม มันเป็นบริการที่จัดทำโดย [กลุ่มวิจัยด้านความปลอดภัยอินเทอร์เน็ต (ISRG)](https://www.abetterinternet.org/)

เราให้ หนังสือรับรองดิจิทัล ที่จำเป็นสำหรับการทำเว็บไซต์แบบ HTTPS (SSL/TLS) โดยไม่มีค่าใช้จ่าย ในทางที่ใช้งานง่ายที่สุดเท่าที่เราจะทำได้ เราทำขึ้นมาเพราะเราอยากที่จะทำให้เว็บไซต์มีความปลอดภัยและเคารพความเป็นส่วนตัวมากขึ้น

คุณสามารถอ่านรีวิวในปีล่าสุดของเราได้โดยดาวน์โหลด [รายงานประจำปี](https://abetterinternet.org/documents/2020-ISRG-Annual-Report.pdf) ของเรา

อุดมการณ์หลักของเล็ท'ส เอ็นคริปต์ได้แก่:

* <strong>ไม่มีค่าใช้จ่าย:</strong> ใครที่เป็นเจ้าของโดเมนเนมสามารถใช้งานเล็ท'ส เอ็นคริปต์ เพื่อรับหนังสือรับรองที่มีความน่าเชื่อถือโดยไม่มีค่าใช้จ่าย
* <strong>เป็นอัตโนมัติ:</strong> ซอฟต์แวร์ที่ทำงานบนเว็บเซิร์ฟเวอร์สามารถติดต่อสื่อสารกับเล็ท'ส เอ็นคริปต์ เพื่อรับหนังสือรับรองอย่างสะดวก, แก้ไขค่าติดตั้งการใช้งานอย่างมีความปลอดภัย, และมีการจัดการต่ออายุหนังสือรับรองโดยอัตโนมัติ
* <strong>มีความปลอดภัย:</strong> เล็ท'ส เอ็นคริปต์จะให้บริการเป็นแพลตฟอร์มสำหรับเพิ่มความก้าวหน้าในเรื่องแนวทางปฏิบัติด้านความปลอดภัย TLS, ทั้งในฝั่งของ CA และช่วยให้ผู้ดำเนินการเว็บไซต์ทำเซิร์ฟเวอร์ให้ปลอดภัยได้อย่างถูกต้อง
* <strong>มีความโปร่งใส:</strong> หนังสือรับรองทั้งหมดที่ได้แจกจ่ายหรือเรียกคืนจะถูกบันทึกให้เห็นโดยทั่วกัน และพร้อมให้ใครก็ตามมาตรวจสอบ
* <strong>เปิดเผย:</strong> โปรโตคอลการแจกจ่าย และการต่ออายุแบบอัตโนมัติ [ ได้ถูกตีพิมพ์](https://tools.ietf.org/html/rfc8555) ให้เป็นมาตรฐานที่คนอื่นๆสามารถนำไปใช้ได้
* <strong>มีความร่วมมือกัน:</strong> เช่นเดียวกับโปรโตคอลอินเทอร์เน็ตที่ระบบได้ใช้งาน, เล็ท'ส เอ็นคริปต์เป็นความพยายามร่วมกันเพื่อให้ประโยชน์แก่ชุมชน, โดยอยู่เหนือความควบคุมขององค์กรใดองค์กรหนึ่ง

เรามีหน้าเว็บที่มีข้อมูลรายละเอียดมากกว่านี้เกี่ยวกับ [เล็ท'ส เอ็นคริปต์ทำงานอย่างไร](/how-it-works)
