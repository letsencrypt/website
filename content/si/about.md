---
title: ලෙට්'ස් එන්ක්‍රිප්ට් පිළිබඳව
linkTitle: ලෙට්'ස් එන්ක්‍රිප්ට්
slug: about
lastmod: 2021-02-12
menu:
  main:
    weight: 10
    parent: about
---

ලෙට්'ස් එන්ක්‍රිප්ට් යනු මහජන ප්‍රයෝජනය සඳහා ක්‍රියාත්මක වන නොමිලේ, ස්වයංක්‍රීය සහ විවෘත සහතික අධිකාරියකි (CA). එය [අන්තර්ජාල ආරක්‍ෂණ පර්යේෂණ සමූහය (අයි.එස්.ආර්.ජී.)](https://www.abetterinternet.org/) විසින් සපයන සේවාවකි.

වියමන අඩවි සඳහා HTTPS (SSL/TLS) සබල කිරීමට අපි මිනිසුන්ට ඇවැසි සංඛ්‍යාංක සහතික හැකි උපරිම පරිශීලක-හිතකාමී ආකාරයෙන් නොමිලේ ලබා දෙන්නෙමු. අපට වඩාත් ආරක්‍ෂිත සහ පෞද්ගලිකත්වයට ගරු කරන වියමනක් සෑදීමට ඇවැසි බැවින් මෙය සිදු කෙරේ.

අපගේ [වාර්ෂික වාර්තාව](https://www.abetterinternet.org/annual-reports/) බාගැනීමෙන් වඩාත්ම මෑත වසරේ සමාලෝචනය කියවීමට හැකිය.

ලෙට්'ස් එන්ක්‍රිප්ට් පිටුපස ඇති ප්‍රධාන මූලධර්ම වන්නේ:

* **නොමිලේ:** වසම් නාමයක් හිමි ඕනෑම කෙනෙකුට වියදමකින් තොරව විශ්වාසදායක සහතිකයක් අත් කර ගැනීමට ලෙට්'ස් එන්ක්‍රිප්ට් භාවිතා කළ හැකිය.
* **ස්වයංක්‍රීය:** වියමන සේවාදායකයක ධාවනය වන මෘදුකාංගයකට ලෙට්'ස් එන්ක්‍රිප්ට් සමඟ අන්තර් ක්‍රියා කිරීමෙන් සහතිකයක් පහසුවෙන් අත් කර ගැනීම, භාවිතයට ආරක්‍ෂිතව වින්‍යාසගත වීම සහ ස්වයංක්‍රීයව අළුත් වීම ද සිදු වේ.
* **ආරක්‍ෂිත:** ස.අධි. (CA) පාර්ශවයෙන් සහ අඩවි ක්‍රියාකරුවන්ට ඔවුන්ගේ සේවාදායක නිසියාකාරව සුරක්‍ෂිත කිරීමට උදවු කිරීමෙන් TLS ආරක්‍ෂණයේ ප්‍රශස්ත භාවිතයන් ප්‍රගමනයට ලෙට්'ස් එන්ක්‍රිප්ට් වේදිකාවක් ලෙස සේවය කරනු ඇත.
* **විනිවිද භාවය:** නිකුත් කරන ලද හෝ අහෝසි කරන ලද සියළුම සහතික ප්‍රසිද්ධියේ සටහන් කර ඇති අතර ඕනෑම කෙනෙකුට පරීක්ෂා කිරීමට තිබේ.
* **විවෘත:** ස්වයංක්‍රීය නිකුත් සහ අළුත් කිරීමේ කෙටුම්පත අන් අයට යොදාගත හැකි විවෘත ප්‍රමිතියක් ලෙස [ප්‍රකාශනය](https://tools.ietf.org/html/rfc8555) කර ඇත.
* **සමුපකාර:** බොහෝ පවතින අන්තර්ජාල කෙටුම්පත් මෙන්, ලෙට්'ස් එන්ක්‍රිප්ට් යනු ඕනෑම සංවිධානයක පාලනයෙන් ඔබ්බට ප්‍රජාවට ප්‍රතිලාභ ලබා දීම සඳහා වූ ඒකාබද්ධ ප්‍රයත්නයකි.

[ලෙට්'ස් එන්ක්‍රිප්ට් ක්‍රියා කරන ආකාරය](/how-it-works) පිළිබඳව වඩාත් විස්තරාත්මක තොරතුරු සහිත පිටුවක් අප සතුව ඇත.
