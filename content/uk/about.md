---
title: Що таке Let's Encrypt
linkTitle: Let's Encrypt
slug: about
top_graphic: 1
lastmod: 2019-11-11
menu:
  main:
    weight: 10
    parent: about
---

Let's Encrypt це безкоштовний, повністю автоматизований і відкритий центр сертифікації (ЦС), що працює для спільного блага. Це послуга, надана компанією [Internet Security Research Group (ISRG)](https://www.abetterinternet.org/).

Ми даємо людям цифрові сертифікати, потрібні щоб їх сайти працювали через HTTPS (SSL/TLS), безкоштовно, у найбільш зручний спосіб. Ми робимо це, тому що хочемо створити більш захищений і конфіденційний Інтернет.

Дізнайтесь про нашу роботу минулого року, завантаживши річний звіт ([Комп'ютер](https://abetterinternet.org/documents/2019-ISRG-Annual-Report-Desktop.pdf), [Телефон](https://abetterinternet.org/documents/2019-ISRG-Annual-Report-Mobile.pdf)).

Ключові принципи Let's Encrypt:

* <strong>Безкоштовно:</strong> Кожен, хто володіє доменним іменем, може скористатися Let's Encrypt, щоб отримати надійний сертифікат не витрачаючи ні копійки.
* <strong>Автоматично:</strong> Програмне забезпечення, що працює на веб-сервері, може отримати сертифікат від Let's Encrypt, надійно його налаштовувати та автоматично оновлювати.
* <strong>Безпечно:</strong> Let's Encrypt служитиме платформою використовуючи кращі практики безпеки TLS. Створюючи безпечний ЦС та для допомагаючи власникам сайтів належним чином захищати свої сервери.
* <strong>Прозоро:</strong> Всі видані та відкликані сертифікати, фіксуються та є доступними для перевірки будь-ким.
* <strong>Відкрито:</strong> Протокол видачі та оновлення сертифікатів буде опублікований як відкритий стандарт, який будь-хто зможе використовувати.
* <strong>Колективно:</strong> На зразок інших Інтернет-протоколів, Let's Encrypt це спільні зусилля на користь спільноти та поза контролем будь-якої організації.

У нас є сторінка з детальнішим описом [як працює ЦС Let's Encrypt](/how-it-works).
